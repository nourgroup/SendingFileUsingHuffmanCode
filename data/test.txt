uam ob rem id primum videamus, si placet, quatenus amor in amicitia progredi debeat. Numne, si Coriolanus 
habuit amicos, ferre contra patriam arma illi cum Coriolano debuerunt? num Vecellinum amici regnum 
adpetentem, num Maelium debuerunt iuvare?

Iam virtutem ex consuetudine vitae sermonisque nostri interpretemur nec eam, ut quidam docti, verborum magnificentia metiamur virosque 
bonos eos, qui habentur, numeremus, Paulos, Catones, Galos, Scipiones, 
Philos; his communis vita contenta est; eos autem omittamus, qui omnino nusquam reperiuntur.